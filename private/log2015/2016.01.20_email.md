Kolm valet teevad ühe õige

Tere,

Eksami temaatika on mulle piget pakkunud. Esiteks on tegelt veidi totter, et ma ei ole teile kordamise materjale andnud. Teiseks olen ma valmistanud eksami täiesti pimesi. Ma ei tea kas see on liiga kerge või raske, kas ajast piisab. Ülesanded ise on ägedad, nägin korralikult vaeva, aga samas ikkagi oleks nelja asemel parem kontrollida ühte.

Nagu viimane nael kirstu lasin ülesanded kogemata gitiga avalikult üles. Kes üles leidsid on eriti hoolsad logide jälgijad :) Igatahes otsustasin kõigest sellest keerata välja kasu. Nimelt võtame seda kui eeleksamit ja lahendame rõõmsalt kodus ülesanded ära. Ma vastuseid kontrollima ei hakka ja keegi ei saagi teada kas tegid õigesti või mitte, aga vaevalt teil kahtlusi jääb. Pigem kas oskad või ei oska, ülesanded ei ole püstituse poolest keerulised.

Seega mine http://i200.itcollege.ee/eksam ja võta sealt omale giti link. Kloonid ülesanded, lahendad ära ja laed jälle üles. Kui parooli küsib siis see on "asdasd". Eksam kestab 1.5 tundi, pead ise end mõõtma.

Kindlasti anna pärast tagasisidet. Kas aega piisas, kas oli ka katsumus ja kas oli ka lõbus?

Ükskord juhtus selline lugu: http://www.postimees.ee/1282550/oppejoud-kukutas-it-kolledzis-135-tudengit-labi
Tegelikult oli asi nii, et eksami ülesanded lekkisid internetti ja kõik tudengid õppisid siis vastused pähe. Õppejõud oli aga kaval ja muutis küsimusi täpselt nii palju, et vaid tähelepanelikud saaksid muudatustest aru. Nii juhtuski, et enesekindlad tudengid tegid eksami ära, aga suurem osa kukkus läbi. Vastused olid õiged, aga küsimused valed. Päris tore lugu minu arvates :) Aga ma ise lähenen parem teisiti.

Teen uue eksami. See tuleb tõenäoliselt üks ülesanne kus on kõik praegused 4 koos, et oleks lihtsam kontrollida. Teen seda selliselt, et iga õige jupikesega saab juba punkte.

Andke siis teada kuidas läheb chatis või siin meilis.

Krister
