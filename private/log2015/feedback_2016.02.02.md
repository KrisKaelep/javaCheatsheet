Hei!

Nüüd, kus eksam läbi ja mu tulemus üllatavalt hiilgav, annan tagasisidet. Veits pikk, sest kirjutasin seda pidevalt-jooksvalt alates oktoobrist. 

## MIS OLI LAHE

**Supermõistlik on nõuda projektiplaani ja selle läbi koputamist.** (kuigi kõik vist seda ei teinud). Mul jäi eelmisel aastal Java pooleli reaalselt sellepärast, et hakkasin kaks nädalat enne tähtaega oma projekti heegeldama. Selleks oli mingi java veebirakendus. 3 päeva üritasin serverikraami installida ja siis andsin alla. Oleks olnud projektiplaan ja selle kaitsmine, oleks ma äkki varem teada saanud, et hull/loll olen peast, selleks on kolledžis eraldi aine, tee parem midagi lihtsat, jääd sellegagi jänni, promise.

**I200 videod olid lahedad ja väga abiks.** Mitu korda vaatasin. Tundsin puudust kahest videost, 1) mis räägiks, misasi on meetod ja kuidas toimib 2) mis on objekt ja objektorienteeritus.   

**Gitindus oli mega.** Mäletan eelmisest aastast frustrat, et pusisin pusisin koodi. Vahepeal töötas, siis jälle ei töötanud, aga enam ei saanud aru, miks. Nüüd laamendasin oma koodiga nii, et silme eest punane, aga midagi hullu ei juhtunud, sest revert. Samuti oli väga hea enne eksamit kaaskannatajate repodes sorida ja vaadata, kuidas nad sudokut teinud on :)   

**Fooriülesanne avapauguna oli äge.** Tundus täiesti ulme, et kuidas ma lihtsalt kirjutan teksti ja siis asjad juhtuvad. Samas peab mõtlema, et kuidas nad ikka kordamööda vilguks ja igast jamad. Nüüd vaatan, et pmõtselt saaksin äkki isegi sellise fooride lego heegeldamisega hakkama. Vot see on wow tunne :)  

**Hästi julgustavad olid need momendid, kui Sa praksis tegid lahendust ja läks omadega täiesti rappa** (ühes laevade pommitamise praksis oli nii ja foori omas vist ka). Leidsid vea ruttu üles, ütles, et nii ei kõlba ja tegid uuesti. Jube julgustav!  Muidu on nii, et pusid pusid mingi ülesande kallal ja vaatad 20min pärast, kuidas õps morni näoga "õige" koodi tahvlile toksib ja tunned, et oled ikka jube loll, et nii mõelda ei osanud. Selline “ekslemine” annab just mõista, et puslele annab mitut moodi läheneda ja kui üks viis ei tööta. Tuleb natuke mõelda ja proovida midagi muud. Ja kuskil teises klassis on keegi, kellel on vabsee geniaalne lahendus.

**See et gitteris istuvad 24/7 mingid Java-ajud, oli õnnistus.** Reaalselt 3 minutiga sain ükskord oma küsimusele vastuse (vaata ka vastupidist emotsiooni allpool :)).  

**Eksam oli funfunfun**. Kui vähegi viitsid, kontrolli järgmistel kordadel ka käsitsi tulemust. See annab kõvasti motti ülesandega pihta hakata - teen nii palju kui oskan ja kui ei oska, siis kommenteerin, et siin teeksin nii, kui oskaksin, äkki saab mõne punkti (kontrollimasinat raudselt selline asi ei huvita ju). Lisaks annab motti lollitada, nt need politseinaljad.

Lihtne oli minu jaoks võib-olla sellepärast, et ülesanded olid täpselt sama tüüpi kui harjutuseksamil (mida ma ahnelt lahendasin), kõik tundus tuttav, ükski ei ehmatanud vagaseks. Kui tahad raskemat eksamit teha, tee üks ülesanne selline, mis tunduks esmavaatlusel täiesti ulme (stiilis KT2).

**Veelkord aitäh, et praksides-loengutes saalist tulnud küsimusi üle kordasid!**

## MIS VÕIKS LAHEDAM OLLA

**Ülesannete specid võiks selgemad olla.** Ei saanud esimest korda nt konsoolipõhist laevade pommitamise lähteülesannet lugedes üldse aru, misasi on laud ja misasi on grid. Mõtlesin, et peab olema joontega ruudustik. Et tule taevas appi, kuidas ma ruudulist paberit konsooli tekitan.  

**Ära anna praksides muutujatele nimesid nagu x või a.** Palju lihtsam on koodist alguses aru saada, kui muutuja nimi on mingi eestikeelne ajuvabadus.

**Tee palun järgmistele video, mida saaks vaadata seni, kuni aru saab sellest, misasi on meetod.** Kuidas genereerida, millal void, millal mitte, millal peaks midagi tagastama ja kuidas ja kuhu kirjutada tagastus ja mida üldse tagastada ja mis see int seal teeb ja misasi see seal sulgudes on. Misasi see välja kutsumine veel on?  Nt retseptianaloog töötas minu jaoks väga hästi - kui teha pannkooke, siis main on kogu taina kokku segamine, aga eraldi meetodid on näiteks 1) munade vahustamise ja 2) jahu küpsetuspulbriga segamise kohta. Välja kutsumine on nagu taina kokku segamine.  

**Loe palun java-geeniustele järgmisel aastal sõnad peale, et kui oskad, aita, aga ära ilgu seal chatis.** Inimene on niigi hädas ja õnnetu, ilma et teda koodikiusataks. Näiteks- mul on probleem, olen seda mitu tundi googeldanud ja ikka ei leia lahendust. Siis küsin pisar palgel gitteris ja tüübid kukuvad aasima, et lmgtfy (lõpuks pärast veel lisa-sadat aastat guugeldamist sain aru, et mu intelliJ shortcuttide mure laheneks eestikeelsest klaverist loobudes) . No ja siis vahetult enne projekti tähtaega, kui tõesti oleks olnud vaja minutitega abi saada, kadusid lmgtfy-vennad üldse ära. Okei, ju neil oli mingis muudes ainetes sess. Pfff. 

**Eksamil võiks ikkagi tekkida mingi tagaiside, et push oli edukas.** Ükski aparaat ei läinud teel katki vms. Praadisin siin kaks päeva (kuigi võimsalt kiiresti tegid tulemused!) ärevuses, et ei tea, kas olin siis õiges kaustas või ei olnud...

**Q&A foorum.** Vastasid sageli kursuse reegleid/administratiivset poolt puudutavatele küsimustele, et “Pole õrna aimugi, pole üldse mõelnud sellele, aga hea küsimus.”  Hea oleks, kui kõik kursuse adminni puudutavad küsimused-vastused oleks ühes kohas. Vastata saaks siis "Pole õrna aimugi, mõtlen välja, mine vaata nädala pärast Q&Ast vastust".

**Loengud olid chillid, aga otseselt pole neid minuarust vaja, tee praksid selle asemel.**

## MUID IDEID

**Võiks olla hästi hästi palju ülesandeid iseseisvaks lahendamiseks.** Projektiga õpib ka palju, aga pigem süvitsi. Erinevate meetodite tundmine ja algoritmide kompunnimise vaist areneb ainult väikseid ülesandeid lahendades. Hullult arenesin proovieksami ülesandeid tehes. Üksteise lahendusi arutades õpib ka. Seega võiks vabalt olla nagu meil Hakki matemaatikas on - ülesanded foorumis, mille lahendamise eest saab kiirem (lisa)punkte, heade kommentaaride ja vigade parandamise eest ka.  **Kursusel võiks oma stackoverflow olla, noh :)**

**Praksis võiks pühendada iga kord mõned minutid koodi lugemisele.**  Et viskad ette mingi suvalise võõra koodi ja siis igaüks peab notepadi kirjutama, mida see kood seal teeb. 5min pärast arutatakse-loetakse koos. Sest ma ütlen, miks guugeldamine on alguses raske/mõttetu - sest ma ei oska alguses koodi lugeda üldse. Ma ei saa peale vaadates üldse aru, et milline on java keelde sisseehitatud tekst ja milline on progeja pandud nimi meetodile/muutujale. Eriti hull on lugu siis, kui mängu tulevad veel objektid (Random random = new Random()). Eesti keel teeb asja lihtsamaks, et kui on int arv, siis võib aimata, et arv on nimi. Aga googeldades ei saa vastu eesti keelt ja nii oledki oma murega hädas + üritad aru saada, et mida see stackoverflow vend siis teeb seal oma int o-ga.   

**Praksivideote sisu võiks tagida** ja märkida ära suisa minutid, nt "siin räägime massiividest". Sa ise ei jõua seda vast teha, aga kui tegu oleks wikiga, siis saaks esimene vaataja seda teha nt.

Ma ei tea, kas teistel on ka nii, aga **kui hätta jäin, aitasid mind guugeldamisest rohkem youtube tutorialid,** eriti Bucky Robertsi omad ([https://www.youtube.com/watch?v=Hl-zzrqQoSE&list=PLFE2CE09D83EE3E28](https://www.youtube.com/watch?v=Hl-zzrqQoSE&list=PLFE2CE09D83EE3E28)). Seda, et tal JavaFXile eraldi sari on, avastasin alles paar päeva enne projekti tähtaega. Kahju :)

## EPILOOG

Tegin paar kuud tagasi ise üht koolitust ja üritasin olla sama heas tujus kui Sina. Sa oled raudselt ITK kõige heatujulisem õppejõud. Juba eelmisel aastal olid. Loodetavasti nii jääb!  

tervitan
