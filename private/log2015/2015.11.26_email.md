Tere jälle,

LÜHIDALT

KT2 on avalik, teised grupid vastavad projekte, andmebaaside kommenteeritud kood on üleval, lisapunktid kirjas.


KONTROLLTÖÖ 2

Kes tähele on pannud, siis KT2 on avalik ja tegu on palju-palju keerulisema kontrolltööga, kui seda oli esimene. Ehk kui sul praegu on mulje, et oskad Javat, siis seda tööd pead tõenäoliselt ikka mitu korda tegema, et pihta saada. Antud KT kirumine on lubatud, sest kohati on sõnastus tõesti kehv. Aga siiski annab ta hea ülevaate kui raske eksam võib tulla.


TEISED GRUPID VASTAVAD PROJEKTE

Peale kaugõppe on veel päevaõpe, õhtuõpe ja CSE päevaõpe. Ka nemad vastavad projekte ja kuna nad on ajaliselt meist ees, siis juba detsembris kõik see sünnibki. Siin on siis ajad. Pane tähele, et ma ei kujuta ette mis tasemel need tööd on - võivad olla nii ees kui ka taga oma arengu poolest.

4. detsember 8:15 - 13:30 päevaõpe
4. detsember 18:00 õhtuõpe
7. detsember 16:00 CSE päevaõpe
11. detsember 8:15 - 13:30 päevaõpe
11. detsember 18:00 õhtuõpe
14. detsember 16:00 CSE päevaõpe
18. detsember 8:15 - 13:30 päevaõpe


ANDMEBAASIDE KOMMENTEERITUD KOOD

Kes chatis pole tähele pannud, siis see andmebaaside praktikum, mis suure vaevaga läbisime, on nüüd põhjaliku ja kommenteeritud koodiga gitis üleval. Peale SQLi on see hea näide nii OOPist kui ka JavaFXist: https://github.com/KristerV/javaHarjutused/tree/lahendused/src/teema3/SQL_Login


LISAPUNKTID

Kuna nüüd on hindamisskeemis lisapunktide panemise võimalus, siis panin kõik ära. Vaata üle kas said piisavalt. Eriti tähelepanelikud said KT2 püüdluse eest 3 punkti ja kes läbitud ka sai siis 5.

KÜSIMUSI

Mis vastuseid olen teile veel võlgu jäänud?

Krister
