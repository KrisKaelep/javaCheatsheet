Lihtsalt tagasisideks.



Et mind kui algajat selline pisemate ülesannete lahendamine, kus põhi asju testida, hullult motiveerib lahendama, aga need peaksid olema ikka sellised väga basic oskused, mida lahendamiseks on vaja. See annab oluliselt entusiasmi juurde, et asjaga tegeleda, kui näed, et midagi välja ka tuleb.



Teise kontrolltöö ülesanded olid nii keerulised, et ei kutsunud enam kaasa mõtlema. Võimalik, et selles on tegelikult oma osa ka sellel, et pool päeva olin KT1ga tegelenud, aga ikkagi KT2 ülesanded olid liiga keerulised. Ma sain gitterist aru, et päris nii keerulisi asju eksamile ei tule? Kindlasti tasuks arvestada ka sellega, et algajad on aeglased.



Minu jaoks ongi selle aine juures olnud kõige raskem see, et me koos teeme ka päris keerulisi asju, algajad ilmselt ei oskagi väga midagi küsida ja need, kes küsivad, on juba kogenenumad ja nende küsimustest ja Sinu vastustest ei saa alati väga hästi arugi. Ma muidugi praegu üldistan kõvasti, sest koguaeg ei ole nii.



Aru olen saanud ka seda, et minu peal ei toimi hästi see, et omandame basic asju koos keeruliste asjadega, sest ma ei oska eristada, kus on okei, et ma aru ei saa ja kus on halvasti, kui aru ei saa. Kaugõppes on halb muidugi see, et neid kontakttunde on nii vähe, et ma saan aru, et me peame tempot hoidma ja ei saa väga rakendada seda, et lähme kergema pealt keerulisemaks.



Gitter tekitab muidugi kõige suurema motivatsiooni languse, sest kui seal tiir ära teha, siis saad aru, et kohe üldse midagi ei oska.



i200 keskkonna eest muidugi suured tänud, see on tõesti väga kasulik.



Tervitades
