subject: veel on neljapäev (eilse aja järgi)

Tsau, räägime juttu. Võta siis kergusega, eriti kui sind ei puuduta :)

Kui tudengeid on 108, siis projekti reposid on 43 ja neis paistab olevat committe teinud 59 tudengit (mõned on grupitööd). Arvestades, et eelmine aasta oli tudengeid 103 ja neist said i200 läbitud 59, siis tunduvad numbrid kattuvat ja võib hakata panuseid tegema :) Samas on kümme commiti saavutanud vaid 7 projekti. Kas olin liialt optimistlik kui arvasin, et uus aineprogramm parendab tulemusi mitmekordselt? Veel järeldusi ei tee. Aga selge on see, et kes praeguseks pole suutnud repotki teha on reaalselt läbikukkumise ohus. Kui siiani pole sedagi aega võetud, siis vaevalt aine lõpus tasa tegemise aeg leidub. Kel on repo olemas, aga vaid mõne commitiga pole otseselt paremas seisus, aga võtan norimised ükshaaval ette ;)

Ok, moraal loetud, mis meil veel kavas on?

Kohtume juba järmine nädal. Seekord on loeng (peaaegu) pärast praktikume, seega saame esiteks midagi koodida ja pärast räägin teooriat juurde.

Avasin Moodles esimese kontrolltöö (kokku 2). See on siis sinu enda kontrollimiseks, et kas juba oskad ka midagi. Proovida võid nii palju kordi kui tahad, aga lõpuks peaksid suutma selle puhtalt ära teha. Muide, testis on teooria küsimusi, mida me pole õppinudki. Mida pole õppinud - eksamisse ei tule.

Lõpetuseks väike soovitus. Nimelt kui sa pole veel projekti päriselt alustanud siis proovi järgmist nippi: küsi üks küsimus. Mõtle oma projekti peale ja lihtsalt küsi kuidas mingit asja lahendada või et mis järgmiseks tuleks teha. Küsimuse võid esitada endale, chatile või mulle otse. Proovi järgi.

Krister
