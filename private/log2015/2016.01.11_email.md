Palju õnne kõigile, kes projektid ilusasti vastatud said. Paras ports tööd ära tehtud. Ma ise olen tulemustega igati rahul, eelmise aastaga võrreldes on tulemus palju-palju parem. See tähendab seda, et teie olete tublid ja uus aine on end tõesti ära tasunud.

Keegi aga kogemata vahetas klassis 221 hiired ära. Sinu hiir on endiselt seal klassis, mine palun vaheta tagasi :)

Natuke statistikat: 108st tudengist sai vastatud 61 ja kuskil pooled neist said täispunktid. Nüüd ei teagi kas järgmine aasta hinnata karmimalt või nii ongi normaalne :)

Projektide hinded on nüüd kõik ÕISis olemas. Pean tunnistama, et ma ei pannud täpselt kirja mis hinnet olin lubanud kõigile ja võtsin tabelist kalkulatsiooni järgi. Grupitööde punkte hindasin siis veidi rangemalt, aga vaid õige natuke.

Eksami kohta saadan täpsustusi nädala pärast.

Tublid olete! Siin on natuke inspiratsioonilist materjali juurde: https://www.youtube.com/watch?v=xfBWk4nw440

Krister
