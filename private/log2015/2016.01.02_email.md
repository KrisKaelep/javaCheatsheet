Töökat uut aastat!

Pidustused peetud, nüüd on aeg paanikaks. Välja arvatud juhul, kui sul projekt valmis hakkab saama, või vähemalt tasemele, millega oled rahul. Päris valmis ei saa programmid vist kunagi.

Seletaks üle paar küsimust, mis chatis on läbi käinud.

1. Kui sul endiselt projekti giti linki pole saadetud, saada mulle see emailiga. Typeform on kinni.
2. Punktidest: Projekti eest võib saada peaaegu 100 punkti, aga kirja läheb maksimaalselt 60. Seega kui saavutad 80, kirja läheb 60. Kui saavutad 30, kirja läheb 30. Excelis olev hindamise skeem on ehitatud arvestades, et algajad ka normaalselt punkte saaks. Proffid saavad lõdvalt maksimumi kätte.
3. Küsiti, et mis on projekti miinimum nõuded. Vastus on ette arvatav: projektil endal lävendit ei ole, seega juba "hello world" programm on edukas. Aga tegelt ära sihi miinimumi vaid püüa ikka korralik asi teha ja tõenäoliselt läheb siis hästi.
4. Lisapunktid lisanduvad projekti ja eksami otsa. Maks on muidugi 100 punkti, aga nendega saad täita projekti või eksami puudusi (oletades, et eksam on siiski vähemalt 50% edukusega).
5. Korduseksam peaks olema veebruaris. Kes aga 30-31 tulla ei saa, teen 29 eel eksami. Palun registreeri sinna minuga eraldiseisvalt, aga ainult juhul kui tõesti vaja. Tõenäoliselt on mul süsteemid selleks ajaks testimise järgus.
6. Olen 3-7 jaanuar soomes. Püüan chatis ja mujal aidata, aga ei pruugi netti saada normaalselt. Vaatame. Chatis on endiselt abivalmis kaastudengid ja laual on sul imetark kummipart.

Vot, kõik praeguseks. Jätku :)

Krister
